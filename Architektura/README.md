# 📊 Architektura systému

Tento projekt popisuje architekturu **on-premise systému pro zpracování a vizualizaci výrobních a provozních dat**.  
Cílem je vytvořit kompletní reportingové řešení postavené na datových vrstvách **Data Lake → Data Warehouse → OLAP → Reporting**, které umožňuje analytické zpracování a vizualizaci dat bez nutnosti cloudových služeb. Následující část popisuje architekturu systému využívanou v projektu. Pro znázornění datových toků a funkcionality jsou použity fiktivní systémy, které slouží k plnohodnotné ilustraci řešení.

---

## 🏗️ Dělení

Celý systém je rozdělen do čtyř hlavních vrstev:

![Reporting Structure](./reporting_structure.png)

---

### 1. **Data Sources (Zdrojová data)**
Základní vstupní úroveň systému mohou tvořit různé podnikové systémy a databáze:
- **MES** – výrobní systém (Manufacturing Execution System)  
- **TIS** – technologický informační systém  
- **SAP** – ekonomický a účetní systém  
- **NEP** – systém trasování dřeva

Datové přenosy mohou být realizovány pomocí:
- **Oracle SQL**
- **PI Archive**
- **CSV exportů**
- **PostgreSQL připojení**

Tyto zdroje poskytují **různorodá nestrukturovaná data**, která jsou dále ukládána do datového jezera.

---

### 2. **Data Lake (Datové jezero) – Raw unstructured data**

Datové jezero slouží jako **úložiště všech nestrukturovaných a surových dat** do jednoho centrálního bodu.  
V této vrstvě se provádí:
- Ukládání dat z různých systémů (MES, TIS, SAP, NEP)
- **Analytická a prediktivní práce** datových analytiků
- Využití pro **machine learning**, **statistiku**, **matematické analýzy** a **predikce**

Data jsou v této vrstvě ukládána beze změn, aby bylo možné kdykoliv provést nové zpracování nebo kontrolu historických dat.
Případně zde lze kontrolovat i efektivitu a chybovost ETL procesů.

---

### 3. **Data Warehouse (Datový sklad) – Clean structured data**

Z datového jezera jsou data **čištěna, transformována a strukturována** do datového skladu.
V první fázi jsou data kopírována do **staging vrstvy** datového skladu.
V rámci projektu to znamená rozparsování formátu JSON na jednotlivé sloupce a jejich přiřazení do tabulek podle logické struktury a významu dat.

Ze staging vrstvy jsou následně pomocí dalšího ETL procesu vytvářeny **dimenze** a **faktové tabulky**, které společně tvoří hvězdicové schéma **(star schema)** datového modelu.
Datový sklad představuje **centrální zdroj pravdy („one truth“) pro celý podnik**.

Kromě dimenzí a faktů se ve větších společnostech dělí na logická odvětví např:
- `_Production` – výrobní data  
- `_Finance` – ekonomická a účetní data  
- `_Quality` – kontrolní a jakostní data  

Všechna data jsou uložená v relačním SQL formátu a propojená klíči pro snadnou integraci s OLAP kostkami.

---

### 4. **OLAP (Analytická vrstva) – Presentation layer**

Vrstva OLAP (Online Analytical Processing) je navržena pro zpracování dotazů typu DQL (Data Query Language), které jsou určeny pro čtení, agregaci a analýzu dat.
Systém je optimalizován na rychlé provádění dotazovacích příkazů (využívá columnar storage a denormalizaci), zatímco operace typu DML (INSERT, UPDATE, DELETE) nebo DDL (CREATE, ALTER, DROP) se v této vrstvě běžně nevykonávají.

V některých implementacích OLAP model obsahuje i sémantickou vrstvu, která uživatelům umožňuje vytvářet dotazy a analýzy prostřednictvím přehledného rozhraní, bez nutnosti přímé znalosti SQL jazyka.

Funkce OLAP vrstvy:
- Možnost **drag & drop** vytváření pohledů  
- Předpřipravené výpočty a metriky  
- Práce s daty pomocí jazyků **DAX, MDX, a dalších**

Tato vrstva umožňuje vytvářet pohledy pro reportingové nástroje jako Power BI nebo Excel, Apache superset.

---

### 5. **Reporting (Datová vizualizace)**

Finální vrstva systému zajišťuje vizualizaci a sdílení výsledků analýz.

Používané nástroje:
- **Power BI**
  - Napojení přes **Power BI Gateway (PB GW)** pro reporty v cloudu
  - Publikace na **report server** pro lokální sdílení on premise
- **Excel**
  - Přímé připojení na OLAP kostku (např. přes OLE DB)
- **Apache superset**
  - Napojení přes PostgreSQL konektor

---

## 📁 Struktura adresáře

| Soubor | Popis |
|:---------------------------|:---------------------------------------------------------------|
| **`README.md`** | Tento soubor. |
| **`reporting_structure.png`** | Obrázek znázorňující strukturu reportingu. |

---

*Autor: Ladislav Tahal*  
*Bakalářská práce – 2025*
